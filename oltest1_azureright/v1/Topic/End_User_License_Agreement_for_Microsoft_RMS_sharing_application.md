---
description: na
keywords: na
title: End User License Agreement for Microsoft RMS sharing application
search: na
ms.date: na
ms.tgt_pltfrm: na
ms.assetid: 51414f23-7eeb-4613-8d06-30fb87eb93ef
---
# Licensavtal (EULA) f&#246;r delningsapplikationen f&#246;r Microsoft RMS

## LICENSVILLKOR FÖR PROGRAMVARA FRÅN MICROSOFT

## DELNINGSAPPLIKATION FÖR MICROSOFT RIGHTS MANAGEMENT FÖR WINDOWS PHONE
Dessa licensvillkor utgör ett avtal mellan Microsoft Corporation (eller, beroende på var du bor, något av dess dotterbolag) och dig. Läs igenom dem. De gäller ovanstående programvara, inklusive eventuella media som den levererades på. Villkoren gäller även alla Microsoft-

-   uppdateringar,

-   tillägg,

-   Internetbaserade tjänster och

-   supporttjänster

för det här programmet, såvida inte andra villkor följer med dessa objekt. I så fall är det dessa villkor som gäller.

**Genom att använda programmet accepterar du dessa villkor. Om du inte accepterar dem ska du inte använda programmet.**

**Om du godkänner dessa licensvillkor har du för all framtid följande rättigheter:**

1.  **INSTALLATIONS- OCH ANVÄNDARRÄTTIGHETER.** Du får installera och använda hur många kopior som helst av det här programmet på dina enheter.

2.  **INTERNETBASERADE TJÄNSTER.** Microsoft tillhandahåller internetbaserade tjänster med programmet. De kan komma att ändras eller avbrytas när som helst. Du har inte rätt att använda tjänsterna på något sätt som kan skada dem eller hindra någon annan från att använda tjänsten. Du får inte använda tjänsterna för att försöka komma åt tjänster, data, konton eller nätverk på något otillåtet sätt. Mer information om dessa tjänster finns i [http://go.microsoft.com/fwlink/?LinkId=317563](http://go.microsoft.com/fwlink/?LinkId=317563). **Genom att använda dessa tjänster godkänner du överföringen av denna information.**

3.  **LICENSENS OMFATTNING.** Programvaran är licensierad, den säljs inte. Det här avtalet ger dig endast vissa rättigheter att använda programvaran. Microsoft förbehåller sig alla andra rättigheter. Om lagen inte ger dig ytterligare rättigheter, trots denna begränsning, får du använda programvaran endast på de sätt som uttryckligen anges i detta avtal. När du gör detta måste följa du alla tekniska begränsningar i programvaran som gör att du endast kan använda den på vissa sätt. Du får inte

    -   kringgå tekniska begränsningar i programvaran,

    -   utföra reverse engineering, dekompilera eller dela upp programvaran, förutom och i den utsträckning som tillåts enligt tillämplig lag, trots denna begränsning

    -   göra fler kopior av programvaran än vad som anges i detta avtal eller tillåts enligt tillämplig lag, trots denna begränsning

    -   publicera programvaran så att andra kan kopiera den,

    -   hyra ut, leasa eller låna ut programvaran,

    -   överlåta programvaran eller detta avtal till tredje part, eller

    -   använda programvaran för kommersiella värdtjänster för programvara.

4.  **SÄKERHETSKOPIA.** Du får göra en säkerhetskopia av programmet. Du får bara använda den för att installera om programvaran.

5.  **DOKUMENTATION.** Vem som helst som har åtkomst till din dator eller ditt interna nätverk får kopiera och använda dokumentationen som intern referens.

6.  **EXPORTBEGRÄNSNINGAR.** Programvaran lyder under USA:s exportlagar och -förordningar. Du måste följa alla nationella och internationella exportlagar och -förordningar som gäller för programvaran. Dessa lagar innefattar restriktioner för destinationer, slutanvändare och slutanvändning. Ytterligare information finns på www.microsoft.com/exporting

7.  **SUPPORTTJÄNSTER** Eftersom den här programvaran tillhandahålls i befintligt skick erbjuder vi eventuellt inte supporttjänster för den.

8.  **HELA AVTALET.** Det här avtalet och villkoren för tillägg, uppdateringar, internetbaserade tjänster och supporttjänster som du använder, är hela avtalet för programvaran och supporttjänsterna.

9. GÄLLANDE LAG.

    1.  **USA.** Om du har köpt programvaran i USA är det lagarna i staten Washington som styr tolkningen av det här avtalet och gäller anspråk för brott mot dem, oavsett som det finns konflikter mellan olika juridiska principer. Lagstiftningen där du bor styr alla andra anspråk, inklusive anspråk som hänvisar till lagar för konsumentskydd, lagar som gäller otillbörlig konkurrensbegränsning och kränkning.

    2.  **Utanför USA.** Om du har köpt programmet i något annat land är det lagarna i det landet som gäller.

10. **JURIDISK VERKAN.** Det här avtalet beskriver vissa juridiska rättigheter. Lokal lagstiftning kan innebära andra rättigheter. Du kan också ha rättigheter i förhållande till den part du har köpt programvaran av. Detta avtal ändrar inte dina rättigheter som styrs av lokal lagstiftning, om dessa lagar inte tillåter detta.

11. **FRISKRIVNING FRÅN GARANTIANSVAR.** Programvaran licensieras "i befintligt skick". All användning sker på egen risk. Microsoft lämnar inga uttryckliga garantier eller villkor. Du kan ha ytterligare rättigheter som konsument eller lagstadgade garantier enligt lokal lagstiftning, som detta avtal inte kan ändra. Microsoft utesluter alla underförstådda garantier för säljbarhet, lämplighet för ett särskilt ändamål och frånvaro av intrång i den utsträckning den lokala lagstiftningen tillåter.

    **FÖR AUSTRALIEN – du har lagstadgade garantier under australisk konsumentlagstiftning och ingenting i dessa villkor är avsett att påverka dessa rättigheter.**

12. **BEGRÄNSNINGAR OCH UNDANTAG FRÅN KOMPENSATION OCH SKADESTÅND.** Du kan bara få direkt skadestånd från Microsoft och dess leverantörer upp till 5,00 USD. Du kan inte få ersättning för andra skador, exempelvis följdskador, utebliven vinst, särskilda eller indirekta skador.

    Denna begränsning gäller för

    -   allt som rör programvaran, tjänsterna och innehållet (inklusive kod) på tredjepartswebbplatser eller program från tredje part och

    -   anspråk på avtalsbrott, brott mot garantin eller villkoren, strikt ansvar, försumlighet eller andra kränkningar enligt gällande lag.

    Det gäller även om Microsoft kände till eller borde ha känt risken för skador. Ovanstående begränsningar och undantag kanske inte gäller dig eftersom ditt land inte tillåter undantag eller begränsning av ansvar för följdskador eller andra skador.

